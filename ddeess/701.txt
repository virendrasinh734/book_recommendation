Un thriller ma anche una malinconica storia d'amore e di solitudine, un noir in cui l'intensità della parola e la qualità della scrittura hanno la stessa importanza dell'intreccio. L'Iguana è un serial killer che uccide chi incontra per assumerne l'aspetto e l'identità, quasi inseguendo una sua personale forma di immortalità e di reincarnazione. Il detective è una poliziotta, una ragazza dura e solitaria che fa il suo mestiere con dedizione assoluta: del passato dell'Iguana sa tutto, ma come prevedere le sue prossime mosse?